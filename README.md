# SLF Bergen

## Lagets vedtekter

Vedtekter for SLF Bergen og omegn sist endret 22.02.2012

1. Lokalagets navn er Syklistenes Landsforening Bergen og omegn. Lokallaget omfatter 
  medlemmer av SLF som er bosatt i Askøy, Austevoll, Austrheim, Bergen,  Bømlo, 
  Eidfjord, Etne, Fedje, Fjell, Fitjar, Fusa, Granvin, Jondal, Kvam, Kvinnherad, Lindås, 
  Masfjorden, Meland, Modalen, Odda, Os, Osterøy,  Radøy,  Samnanger, Stord, Sund, 
  Sveio, Tysnes, Ullensvang, Ulvik, Vaksdal, Voss og Øygarden kommuner.

2. Lokallaget ivaretar SLF arbeid med saker i kommunene lokallaget omfatter i henhold 
  til SLF sin formålsparagraf og vedtatte samferdselspolitikk. Lokallaget ivaretar 
  kontakten med de kommunale etater i de nevnte kommunene samt med 
  fylkeskommunale og statlige etater i saker som omfatter de samme kommunene.

3. SLF Bergen og omegn kan søke om økonomisk tilskudd fra SLF sentralt.

4. Midler som SLF Bergen og omegn skaffer seg ved egen virksomhet disponeres fritt av 
  lokallaget.

5. Enhver bruk av SLF sitt navn eller logo ved markedsføring av samarbeidspartner eller 
  alliansepartnere skal godkjennes av hovedstyret.

6. Lokallaget avholder årsmøte hvert år. Referat fra årsmøtet, årsmelding og regnskap 
  oversendes umiddelbart etter årsmøtet til SLF sitt sekretariat.

7. Alle medlemmer i lokallaget har møte, tale- og stemmerett på lokallagets årsmøte.

8. Årsmøtet skal behandle følgende saker: 
  - Styrets beretning.
  - Regnskap
  - Arbeidsprogram
  - Valg av styre, leder, revisor  og valgkomité
  - Saker som legges fram av styret
  - Innkomne saker

9. Lokallaget skal ha et styre som består av leder og to til seks styremedlemmer. I tillegg 
  kan det velges inntil tre varamedlemmer.

10. Styremøter holdes så ofte behovet tilsier. Det skal føres et kort referat med eventuelle 
  vedtak. Referatet sendes SLF sitt sekretariat for orientering etter hver møte.

11. Styret i lokallaget velger delegater til SLF sitt landsmøte.

12. SLF Bergen og omegn kan søke støtte hos SLF sentralt i saker hvor lokallaget finner 
  det nødvendig. Likeledes kan SLF sentralt ta initiativ overfor lokallaget for å fremme 
  saker som ønsker prioritert i de kommunene SLF Bergen og omegn omfatter.

13. Prinsipielle spørsmål og saker, samt saker som har konsekvenser ut over lokkallagets 
  geografiske område, må forelegges SLF sentralt.

14. Endring av disse vedtektene må godkjennes av hovedstyret i SLF.

15. Ved oppløsning av lokallaget tilfaller midlene SLF sentralt.

## Vektøy

### Epostlisten
For å lette det organisatoriske bruker vi epostliste til kommunikasjon mellom møtene, 
som sikrer at alle får all eposten.

### Doodle
Til å avtale møtetidspunkt bruker vi Doodle. Styret er på p.d. 6 personer, og er ikke 
fulltallig om ikke 6 personer stiller. Vara kan stille i stedet for, eller i 
tillegg til styremedlemmer. Vedtektene stiller ikke krav til frammøte 
på styremøte. Men vi tilstreber å være fulltallig. Mange av oss har aktive liv, med 
familie, jobb og fritidsinteresser. Det kan derfor bli svært tidkrevende å avtale 
møtetidspunkt. 
Doodle gjør dette mye enklere og mer smertefritt.

http://www.doodle.com

### Google Drive
Dokumenter som sakspapirer og ressurser ligger på Google Drive. Ikke alle har fått 
tilgang til dem enda, men alt som har gått ut av informasjon mellom årsmøtet og nå 
har også gått på epost.

### Facebook
En del informasjon til medlemmer og samarbeidspartnere går ut via Facebook. Det 
inkluderer invitasjon til mer spontane sykkelturer enn de som arrangeres to ganger 
i året.

Våre ressurser på Facebook:
- Gruppen «På Sykkel i Bergen»: https://www.facebook.com/groups/sykkelibergen/
- Facebooksiden «Syklistenes Landsforening - Bergen og Omegn»: https://www.facebook.com/bergensykkel

### Twitter
Vi bruker også twitter til samme formål som Facebook. Her ble også de siste ukenes 
sykkelturer annonsert.

- SLF Bergen og Omegn: https://twitter.com/SLF_Bergen

### Hjemmesidene
Vi har hjemmesider på syklistene.no, og disse brukes til innkalling til årsmøte, og 
de store turene våre. Samt for å orientere om styrets sammensetning og offentlige 
dokumenter. Desverre er de lite egnet for å innkalle folk til turer på kort varsel.

- Syklistenes Landsforening Bergen og Omegn: http://www.syklistene.no/lokallag/bergen/

